![GithubClassroom](/images/github-classroom.jpg)
Voor dit project maken we gebruik van GitHub Classroom. Via dit platform krijgt elke student automatisch een eigen GitHub‑repository toegewezen. In die repo staat een starterpakket met de fundamenten van je project, inclusief een eenvoudige vanilla Vite‑mappenstructuur. Zo begin je allemaal vanuit dezelfde basis en kan je meteen aan de slag.

Vanaf het moment dat je aan je project werkt, is het de bedoeling dat je regelmatig je wijzigingen pusht naar je GitHub‑repository. Dat heeft verschillende voordelen:

- **Aantonen dat je actief werk**t doorheen het semester:
  Git houdt automatisch bij wanneer en welke stukken code je hebt toegevoegd. Zo toon je duidelijk je voortgang en je inzet, en vermijd je dat alles op het laatste moment moet gebeuren.

- Gemakkelijk **code reviews** vragen:
  Als je vast zit of feedback wil, kan de lesgever eenvoudig meekijken in je repo.

- **Veiligheid** en versiebeheer:
  Je werk is veilig opgeslagen in de cloud, en je kan steeds terugkeren naar eerdere versies als er iets misloopt. Fouten maken wordt minder eng, en experimenteren wordt makkelijker.

- **Realistische** workflow:
  Git en GitHub horen bij de standaardtools van elke developer. Door hiermee te werken tijdens je project, oefen je **belangrijke vaardigheden** die je later in stages, groepsopdrachten of jobs nodig hebt.

Kortom: je GitHub‑repo is het hart van je project. Zorg dat je het hele semester actief commit en pusht, zodat je proces, evolutie en technische keuzes **duidelijk zichtbaar** worden; iets wat je bovendien helpt tijdens de mondelinge verdediging.

## Hoe je GitHub project starten

Zorg er allereerst voor dat je een actief studentenaccount hebt op GitHub, gebruik hiervoor je **e-mailadres van de school**!
Maak deze [hier](https://docs.github.com/en/education/explore-the-benefits-of-teaching-and-learning-with-github-education/github-education-for-students/apply-to-github-education-as-a-student) aan.

#### De assignment aanvaarden

1. Zorg dat je ingelogd bent op GitHub met je student account
2. Ga naar de opdracht URL die je op Chamilo kan vinden
3. Klik op je **EIGEN** e-mailadres.
4. Accepteer de opdracht
5. De opdracht wordt automatisch gekopieerd naar je eigen account

#### De opdracht lokaal kopiëren

Zorg eerst dat je [GitHub Desktop](https://desktop.github.com/download/) hebt geïnstalleerd en daarop bent aangemeld.

1. Navigeer op je eigen GitHub student account naar de opdracht repository
2. Boven de lijst van files zie je een groene knop met `<> Code`
3. Klik op de knop en kies voor Open with GitHub Desktop
4. Kies een lokale map om de repository in bij te houden
5. Kies voor “For my own purpose” wanneer GitHub vraagt naar je intentie met de repo
6. Je hebt nu lokaal het project staan in je gekozen map.Happy Coding!

![git](/images/github-1.png)

![git](/images/github-2.png)
