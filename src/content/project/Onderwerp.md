Voor dit project kies je zelf het onderwerp van je website. Het hoeft geen complex idee te zijn, integendeel, een eenvoudig concept werkt vaak het beste. Belangrijk is dat je iets kiest dat je **leuk** vindt, dat dichtbij jou staat, of waarover je graag informatie verzamelt. Zo blijft het bouwen niet alleen haalbaar, maar ook motiverend.

Enkele mogelijke inspiratiebronnen:

- Jezelf (portfolio): Stel jezelf voor als toekomstige developer: wie ben je, wat kan je, welke projecten of interesses heb je? Een portfolio is ideaal om later te blijven uitbreiden.


- Een hobby: Denk aan gamen, fotografie, bakken, lezen, fitness, muziek… Beschrijf wat het inhoudt, toon voorbeelden, geef tips — genoeg materiaal voor meerdere pagina’s.


- Je huisdier: Een perfecte keuze voor een luchtig en persoonlijk project: foto’s, leuke weetjes, gewoontes, voedingstips… Je kan zelfs een klein “dagboek” maken met JavaScript.


- Een fictief bedrijfje: Bijvoorbeeld een kleine webshop, een koffiezaak, een sportclub of een creatieve studio. Dit opent mogelijkheden voor menu’s, info-pagina’s en interactieve elementen.


- Een fandom of interessegebied: Je favoriete film, band, game, artiest of sportteam. Je kan informatie verzamelen, personages beschrijven, een tijdlijn maken of een interactieve quiz toevoegen.


- Een mini-encyclopedie: Over dinosaurussen, planeten, planten, auto’s, sneakers… Kies een thema dat je leuk vindt en maak enkele overzichtspagina’s met detailinformatie.


- Een interactief leerproject: Bijvoorbeeld een website die kinderen leert tellen, een uitlegplatform voor beginners in een bepaalde hobby, of een pagina die begrippen visualiseert met JavaScript.



Welke richting je ook kiest: het onderwerp moet simpel genoeg blijven zodat je met HTML, CSS en *vanilla* JavaScript een duidelijke structuur, een eigen vormgeving en  een aantal kleine interactieve functionaliteiten kunt bouwen.
Kies dus iets dat je **motiveert**, waar je **graag tijd in steekt**, en waar **je trots op kan zij**n tijdens je mondelinge verdediging.