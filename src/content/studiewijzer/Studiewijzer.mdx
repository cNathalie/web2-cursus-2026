[Docent](#docent) |
[Inhoud van de lessen](#inhoud-van-de-lessen) |
[Belang van het opleidingsonderdeel](#belang-van-het-opleidingsonderdeel) |
[Begintermen](#begintermen) |
[Onderwijsleeractiviteiten](#onderwijsleeractiviteiten) |
[Werkvormen](#werkvormen) |
[Evaluatie](#evaluatie)

## Docent

**Naam**

Nathalie Courteaux

**Contact buiten de lesmomenten**

_Maak steeds gebruik van jouw `@student.hogent` e-mailadres._

E-mail:
nathalie.courteaux@hogent.be

---

## Inhoud van de lessen

Client-side Javascript programming:

- Javascript als programmeertaal (taalmogelijkheden zoals variabelen, functies, loops, objecten, enzovoort)
- Dynamisch webpagina's aanpassen via DOM-tree manipulatie
- CSS styling manipuleren met Javascript
- Event handling
- Custom data-attributen
- Timers en animaties
- JSON als data formaat
- Gegevens bewaren in local storage
- Introductie TypeScript

---

## Belang van het opleidingsonderdeel

JavaScript en DOM-manipulatie vormen de basis voor het ontwikkelen van dynamische
websites. Het stelt de student in staat om interactieve interfaces te creëren door de
structuur en inhoud van webpagina's te wijzigen op basis van gebruikersinteracties.
Deze vaardigheden zijn cruciaal voor front-end ontwikkeling.

---

## Begintermen

De eindtermen van het secundair onderwijs en de volgtijdelijkheden op voorafgaande
opleidingsonderdelen: raadpleeg voor dit laatste aspect de volgtijdelijkheidstabel in het
aanvullend onderwijs- en examenreglement GO5.
Voor afwijkingen en advies kan je contact opnemen met de trajectbegeleider.

De eindcompetenties van volgende opleidingsonderdelen zijn sterk aangeraden:

- Web 1

---

## Onderwijsleeractiviteiten

De student kan al het studiemateriaal buiten de lesmomenten op eigen tempo
verwerken. De lessen zijn niet verplicht.

### Studiemateriaal

Alle studiemateriaal wordt aan het begin van de lessenreeks online beschikbaar
gesteld.

- Broncode en theorie (https://cnathalie.github.io/web2-cursus-2026)
- Extra documentatie op Chamilo
- Lesopnames

Het wordt sterk aangemoedigd de [online documentatie](https://developer.mozilla.org/en-US/docs/Web/JavaScript/Guide) te gebruiken.

---

## Werkvormen

### Demonstratie

Een demonstratie is een collectieve leersituatie waarbij de onderwijsgevende bepaalde
technieken demonstreert aan een groep studenten. De interactie verloopt voornamelijk
van de onderwijsgevende naar de studenten.

### Onderwijsleergesprek

Het onderwijsleergesprek is een gestructureerd gesprek waarbij de onderwijsgevende
de studenten stapsgewijs, door het stellen van vragen, tot bepaalde inzichten of tot
het oplossen van een probleem brengt.

### Opdracht

Voor een opdracht werkt de student individueel over langere termijn aan een
eindresultaat, waarin zijn tijdens deze opdracht opgedane vaardigheden tot uiting
komen.

---

## Evaluatie

Gedurende het semester werkt de student zelfstandig aan een **omvangrijk project**.
Op het einde van het semester presenteert de student dit project tijdens een **mondeling evaluatiemoment**.

Deze presentatie omvat zowel een **PowerPoint** als een **live demonstratie** van de ontwikkelde webapplicatie.
De student moet aantonen dat het volledige project **zelfstandig** is uitgewerkt en dat de aangeleerde concepten en
technieken uit de cursus correct zijn toegepast.

Tijdens de evaluatie zal de docent **gerichte verdiepingsvragen** stellen om het inzicht van de student in de leerinhouden
te toetsen.

Deze mondelinge evaluatie bepaalt **100% van de eindscore** voor dit OLOD.

Bij een onvoldoende resultaat of een gewettigde afwezigheid heeft de student recht op een **tweede kans**.

In geval van een onvoldoende moet de student het project herwerken conform de aanbevelingen van de docent.
De student verdedigt vervolgens het aangepaste project opnieuw tijdens een mondeling evaluatiemoment op een later
vast te leggen datum.

**Plagiaat** of het oneigenlijk en onbegrijpend gebruik van **AI‑gegenereerde inhoud** wordt beschouwd als een **ernstige
inbreuk op de academische integriteit** en leidt automatisch tot een onvoldoende voor het volledige OLOD
